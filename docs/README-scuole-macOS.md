# App di valutazione dell’adesione al modello scuole

Questa app è uno strumento a supporto del processo di valutazione della corretta adesione al modello scuole di Designers Italia.

Aiuta a valutare la qualità, le caratteristiche e la corrispondenza a molti dei [criteri di conformità](https://docs.italia.it/italia/designers-italia/design-scuole-docs/it/versione-corrente/conformita-modello-scuola.html) dell’Avviso per le scuole della misura 1.4.1 del PNRR Esperienza del cittadino nei servizi pubblici digitali per il sito scolastico, sia durante che dopo lo sviluppo.

Istruzioni di utilizzo:

1.  Avvia il file eseguibile per far partire l’app.

2.  Se richiesto, dai l’autorizzazione ad aprire il file cliccando su “Apri” nella finestra di dialogo. Se il pulsante Apri non è disponibile, è necessario andare in Preferenze di sistema > Sicurezza e Privacy. Nella tab “Generali”, assicurati sia selezionata l’opzione “App Store e sviluppatori identificati” sotto la voce “Consenti app scaricate da”. Se la finestra è oscurata e non è possibile effettuare modifiche, clicca sul lucchetto in basso a sinistra e inserisci la tua password. Troverai un messaggio riguardante il file che hai appena cercato di aprire. Clicca su “Apri comunque”. Potrebbe comparire un’ulteriore finestra di dialogo dove è necessario cliccare su “Apri”.

3.  Quando richiesto, nella finestra di comando, inserisci l’URL del sito scolastico su cui condurre l’analisi e premi invio. L’URL deve comprendere il protocollo (http:// o https://)

4.  Usando le frecce sulla tastiera, sposta il cursore per selezionare se il sito è in un ambiente di produzione (visibile al pubblico) o locale (sito in fase di sviluppo) e premi invio

5.  Usando le frecce sulla tastiera, sposta il cursore per selezionare se vuoi condurre un'analisi approfondita (vengono valutate tutte le pagine trovate delle categorie specificate) o un'analisi veloce (vengono valutate alcune pagine selezionate casualmente)

6.  Attendi qualche secondo che l’app inizi l’analisi. Per il completamento ci vorranno fino a 10 minuti, in base al tipo di analisi scelta e alla dimensione del sito

7.  Consulta il report che si aprirà automaticamente al termine dell’analisi. Il report viene salvato nella cartella indicata dall’App.

[Scopri di più sul funzionamento dell’App e su come leggere il report](https://docs.italia.it/italia/designers-italia/app-valutazione-modelli-docs).

– Designers Italia | Dipartimento per la trasformazione digitale
