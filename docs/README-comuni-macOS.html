<h1 id="app-di-valutazione-delladesione-al-modello-comuni">
  App di valutazione dell’adesione al modello Comuni
</h1>
<p>
  Questa app è uno strumento a supporto del processo di valutazione della
  corretta adesione al modello Comuni di Designers Italia.
</p>
<p>
  Aiuta a valutare la qualità, le caratteristiche e la corrispondenza a molti
  dei
  <a
    href="https://docs.italia.it/italia/designers-italia/design-comuni-docs/it/versione-corrente/conformita/conformita-modello-sito.html"
    >criteri di conformità</a
  >
  dell’Avviso per i Comuni della misura 1.4.1 del PNRR Esperienza del cittadino
  nei servizi pubblici digitali per il sito comunale, sia durante che dopo lo
  sviluppo.
</p>
<p>Istruzioni di utilizzo:</p>
<ol type="1">
  <li><p>Avvia il file eseguibile per far partire l’app</p></li>
  <li>
    <p>
      Se richiesto, dai l’autorizzazione ad avviare l’app cliccando su “Apri”
      nella finestra di dialogo. Se il pulsante Apri non è disponibile, è
      necessario andare in Preferenze di sistema &gt; Sicurezza e Privacy. Nella
      tab “Generali”, assicurati sia selezionata l’opzione “App Store e
      sviluppatori identificati” sotto la voce “Consenti app scaricate da”. Se
      la finestra è oscurata e non è possibile effettuare modifiche, clicca sul
      lucchetto in basso a sinistra e inserisci la tua password. Troverai un
      messaggio riguardante il file che hai appena cercato di aprire. Clicca su
      “Apri comunque”. Potrebbe comparire un’ulteriore finestra di dialogo dove
      è necessario cliccare su “Apri”
    </p>
  </li>
  <li>
    <p>
      Quando richiesto, nella finestra di comando, inserisci l’URL del sito
      comunale su cui condurre l’analisi e premi invio. L’URL deve comprendere
      il protocollo (http:// o https://)
    </p>
  </li>
  <li>
    <p>
      Usando le frecce sulla tastiera, sposta il cursore per selezionare se il
      sito è in un ambiente di produzione (visibile al pubblico) o locale (sito
      in fase di sviluppo) e premi invio
    </p>
  </li>
  <li>
    <p>
      Usando le frecce sulla tastiera, sposta il cursore per selezionare se vuoi
      condurre un’analisi approfondita (vengono valutate tutte le pagine trovate
      delle categorie specificate) o un’analisi veloce (vengono valutate alcune
      pagine selezionate casualmente)
    </p>
  </li>
  <li>
    <p>
      Attendi qualche secondo che l’app inizi l’analisi. Per il completamento ci
      vorranno fino a 10 minuti, in base al tipo di analisi scelta e alla
      dimensione del sito
    </p>
  </li>
  <li>
    <p>
      Consulta il report che si aprirà automaticamente al termine dell’analisi.
      Il report viene salvato nella cartella indicata dall’App.
    </p>
  </li>
</ol>
<p>
  <a
    href="https://docs.italia.it/italia/designers-italia/app-valutazione-modelli-docs"
    >Scopri di più sul funzionamento dell’App e su come leggere il report</a
  >.
</p>
<p>– Designers Italia | Dipartimento per la trasformazione digitale</p>
